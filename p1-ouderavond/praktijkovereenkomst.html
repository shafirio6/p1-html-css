<!DOCTYPE html>
<html lang="en">

<head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link href="https://fonts.googleapis.com/css2?family=Goldman:wght@700&display=swap" rel="stylesheet" />
    <title>ouderavond</title>
    <link rel="stylesheet" href="style.css">
</head>

<body>
    <nav class="ss">
        <img src="img/tcr.jpg" alt="tcr">
        <ul>
            <li><a href="voorstel.html">Voorstel Duo-partner</a></li>
            <li><a href="contact.html">gegevens school</a></li>
            <li><a href="school.html">een dag op school</a></li>
            <li><a href="index.html">homepage</a></li>
            <li><a href="examen.html">examen</a></li>
            <li><a href="veiligheid.html"></a></li>
        </ul>
    </nav>

    <main>
        <header>
            <h1>praktijkovereenkomst</h1>
        </header>
        <section>
            <h2>Algemene voorwaarden Praktijkovereenkomst</h2>
            <h3>1. randvoorwaarden</h3>
            <p>1.1 De studentenraad van Techniek College Rotterdam heeft ingestemd met de onderhavige
                praktijkovereenkomst en de bijbehorende algemene voorwaarden. <br>
                1.2 Deze overeenkomst wordt gesloten tussen de student, de instelling en het leerbedrijf, in deze
                overeenkomst ook wel aangeduid als “partijen” en wordt beheerd door de instelling. <br>
                1.3 De student is ingeschreven bij de instelling. <br>
                1.4 Op de praktijkovereenkomst is uitsluitend Nederlands recht van toepassing. <br>
                1.5 Het bedrijf of de organisatie die de bpv verzorgt, het leerbedrijf, beschikt op de datum van
                ondertekening
                van de praktijkovereenkomst over een erkenning van Samenwerkingsorganisatie Beroepsonderwijs
                Bedrijfsleven (verder: SBB) voor de kwalificatie waarvoor de student is ingeschreven bedoeld in artikel
                1.5.3
                van de Wet educatie en beroepsonderwijs (WEB). </p>
            <br><br>
            <h3>2. Aard van de overeenkomst</h3>
            <p>2.1 De algemene voorwaarden vormen samen met het bpv-blad de praktijkovereenkomst als bedoeld in artikel
                7.2.8. van de WEB. In deze overeenkomst staan de algemene rechten en plichten van partijen. <br>
                2.2 Afspraken die specifiek gaan over de door de student te volgen bpv, staan op het bpv-blad. Het
                bpv-blad is
                een onlosmakelijk onderdeel van deze overeenkomst. Overal waar in deze overeenkomst bpv staat, wordt de
                bpv bedoeld zoals vermeld op het bpv-blad. </p>
            <br><br>
            <h3>3. Tussentijdse wijzigingen</h3>
            <p>3.1 De praktijkovereenkomst en meer in het bijzonder, de bpv-gegevens zoals opgenomen op het bpv-blad,
                kunnen gedurende de bpv-periode met schriftelijke instemming van partijen worden gewijzigd of aangevuld
                conform de procedure zoals vastgelegd in de opleidingswijzer. <br>
                3.2 Afhankelijk van de verzochte wijziging kan een gewijzigd bpv-blad worden uitgedraaid of dient een
                nieuwe
                praktijkovereenkomst te worden afgesloten. In de opleidingswijzer is opgenomen, bij welke wijzigingen
                welke
                route gevolgd moet worden. <br>
                3.3 Indien de wijziging van bpv-gegevens voortkomt uit een wijziging van het opleidingstraject van de
                student,
                dient daaraan een schriftelijk verzoek van de student om wijziging in het opleidingstraject aan vooraf
                te gaan.
                3.4 De bpv-gegevens betreffende de opleiding in het kader waarvan de bpv wordt gevolgd, kunnen alleen
                worden gewijzigd op verzoek van de student. Aan dit verzoek kan een overleg, dan wel advies van de
                instelling
                of het leerbedrijf voorafgaan. <br>
                3.5 De bpv-gegevens betreffende de begin- en geplande einddatum, duur en omvang van de bpv, kunnen ook
                worden gewijzigd op verzoek van het leerbedrijf. Een dergelijk verzoek wordt door de instelling enkel
                gehonoreerd na overleg met en instemming van de student. <br>
                3.6 In geval van een tussentijdse wijziging van de bpv-gegevens, kan het bpv-blad gedurende de looptijd
                van
                de bpv worden vervangen door een gewijzigd bpv-blad. <br>
                3.7 De instelling stuurt het gewijzigd bpv-blad zo spoedig mogelijk schriftelijk (op papier of digitaal)
                aan de
                student en aan het leerbedrijf. <br>
                3.8 De student en het leerbedrijf worden in de gelegenheid gesteld om binnen 10 werkdagen na verzending
                van het gewijzigd bpv-blad schriftelijk aan de instelling door te geven als de inhoud van dit bpv-blad
                niet correct
                is. <br>
                3.9 Indien de student of het leerbedrijf aangeeft dat de aangepaste bpv-gegevens niet correct (in
                overeenstemming met het verzoek dan wel de instemming van de niet-verzoekende partij) zijn weergegeven,
                dan zal de instelling overgaan tot correctie van de betreffende bpv-gegevens. <br>
                3.10 Indien de student of het leerbedrijf een bezwaar kenbaar maakt dat erop gericht is dat de
                bpv-gegevens
                zijn aangepast zonder dat daaraan een verzoek of instemming ten grondslag heeft gelegen, dan zal de
                instelling overgaan tot het schrappen van het gewijzigd bpv-blad. In dit geval blijft de student de bpv
                in het
                leerbedrijf volgen zoals vermeld op het oorspronkelijke bpv-blad, totdat alsnog instemming van beide
                partijen
                wordt verkregen. <br>
                3.11 Als er een wijziging wordt doorgevoerd zonder de instemming van de student en/of het leerbedrijf,
                en deze
                wijziging wordt ondanks herhaaldelijk verzoek van de student en/of het leerbedrijf niet gecorrigeerd,
                dan kan de
                student en/of het leerbedrijf binnen 6 weken na ontvangst van de wijziging een mail sturen naar
                klachtenloket@tcrmbo.nl. <br>
                3.12 Als de student en/of het leerbedrijf niet binnen de termijn van artikel 3.8 reageren, dan vervangt
                het
                gewijzigd bpv-blad het vorige bpv-blad en wordt daarmee een onderdeel van de praktijkovereenkomst. </p>
            <br><br>
            <h3>4. Inhoud en inrichting</h3>
            <p>4.1 Beroepspraktijkvorming maakt onderdeel uit van elke beroepsopleiding zoals bedoeld in de Wet Educatie
                en Beroepsonderwijs. De beroepspraktijkvorming vindt plaats bij een door de SBB erkend leerbedrijf op
                grond
                van een praktijkovereenkomst. In de praktijkovereenkomst worden afspraken over de beroepspraktijkvorming
                vastgelegd zodat de student in staat wordt gesteld de voor de kwalificatie/het keuzedeel benodigde
                kennis en
                ervaring op te doen. De activiteiten die door de student in het kader van de praktijkovereenkomst worden
                uitgevoerd, hebben een leerfunctie. <br>
                4.2 Uitgangspunt van de beroepspraktijkvorming zijn de voor de opleiding geldende onderwijs- en
                vormingsdoelen zoals die staan beschreven in de opleidingswijzer en de daarin opgenomen onderwijs- en
                examenregeling. Aan de beroepspraktijkvorming ligt een inhoudelijk plan voor de beroepspraktijkvorming
                ten
                grondslag dat in de opleidingswijzer en de daarin opgenomen onderwijs- en examenregeling is vastgesteld.
                Het
                dient voor het leerbedrijf helder te zijn welk deel van de kwalificatie de student tijdens zijn bpv moet
                behalen.
                De opleidingswijzer en de daarin opgenomen onderwijs- en examenregeling is te vinden op de website van
                TCR.<br>
                4.3 Van de opleiding maken keuzedelen een onlosmakelijk onderdeel uit. De student kan kiezen voor een
                keuzedeel dat in de beroepspraktijkvorming wordt ingevuld. In dat geval wordt dit geregistreerd op het
                (gewijzigd) bpv-blad dat onlosmakelijk onderdeel uitmaakt van deze praktijkovereenkomst. Er kunnen
                meerdere
                keuzedelen bij één leerbedrijf worden gevolgd.</p>
            <h3>5. (Inspannings-)verplichting leerbedrijf</h3>
            <p>5.1 Het leerbedrijf stelt de student in staat om de afgesproken leerdoelen te behalen en zo zijn bpv te
                behalen.
                Het leerbedrijf draagt zorg voor voldoende dagelijkse begeleiding en opleiding van de student op de
                werkvloer
                en biedt de student de gelegenheid zijn bpv-opdrachten te maken en uit te voeren. Het leerbedrijf neemt
                deel
                aan de afgesproken contactmomenten tussen student, instelling en leerbedrijf. <br>
                5.2 Het leerbedrijf wijst een praktijkopleider aan die is belast met de begeleiding van de student
                tijdens de
                beroepspraktijkvorming. De student weet bij aanvang van de bpv wie de praktijkopleider is.
                5.3 Het leerbedrijf verklaart zich bereid om beoordeling van de bpv door een functionaris van de
                instelling in het
                leerbedrijf mogelijk te maken. <br>
                5.4 De student wordt door het leerbedrijf in staat gesteld om tijdens de bpv-periode deel te nemen aan
                het
                onderwijs dat door de instelling volgens het geldende rooster wordt aangeboden evenals aan toetsen en/of
                examens. <br>
                5.5 Het leerbedrijf voorziet de student van de basisuitrusting die nodig is voor de bpv. <br>
                5.6 Het leerbedrijf betaalt aan de student een onkostenvergoeding die ten minste alle kosten in euro’s
                omvat
                die een student moet maken van het bedrijf of van de wet om bpv te kunnen lopen bij het bedrijf. Deze
                onkostenvergoeding is inclusief reiskosten als deze niet op een andere manier vergoed worden en een
                eventuele VOG. Dit geldt zowel voor studenten bol als bbl.<br>
                5.7 Voor alle stagiairs geldt dat de arbeidstijdenwet van toepassing is.</p>
            <h3>6. (Inspannings-)verplichting instelling</h3>
            <p>6.1 TCR draagt zorg voor voldoende begeleiding door de praktijkbegeleider. De student weet bij aanvang
                van
                de bpv wie zijn begeleider is. De instelling organiseert en neemt deel aan de afgesproken
                contactmomenten
                tussen student, instelling en leerbedrijf. In het landelijke Stagepact 2023 is afgesproken dat de school
                minimaal
                drie contactmomenten tussen leerbedrijf, student en school organiseert, waarvan tenminste één fysiek op
                locatie van het leerbedrijf. Dit aantal kan afwijken indien er alleen een keuzedeel in de bpv wordt
                gevolgd,
                vanwege de korte duur van de bpv of als de bpv in het buitenland plaatsvindt. In geval van bbl is het
                uitgangspunt minimaal drie contactmomenten per jaar. <br>
                6.2 De praktijkbegeleider vanuit TCR volgt het verloop van de beroepspraktijkvorming door het
                onderhouden
                van regelmatige contacten met de student en met de praktijkopleider van het leerbedrijf en bewaakt de
                voortgang en de aansluiting van de leerdoelen van de student op de leermogelijkheden in het leerbedrijf.
                <br>
                6.3 TCR maakt het rooster tijdig bekend zodat de student en het leerbedrijf hier rekening mee kunnen
                houden. <br>
                6.4 TCR heeft de eindverantwoordelijkheid bij de beoordeling of de student die onderdelen van de
                kwalificatie
                die in de beroepspraktijkvorming zijn gevolgd, heeft behaald. De procedure van de beoordeling en de
                wijze van
                beoordeling van de bpv, staan beschreven in de opleidingswijzer en de daarin opgenomen onderwijs- en
                examenregeling. <br>
                6.5 TCR neemt het oordeel van het leerbedrijf over de student mee als onderdeel van de beoordeling van
                de student.
            </p>
            <h3>7. (Inspannings-)verplichting student</h3>
            <p>7.1 De student spant zich zo goed mogelijk in om zijn leerdoelen binnen de afgesproken termijn met succes
                af te ronden. Dat is voor of uiterlijk op de geplande einddatum die is opgenomen op het bpv-blad. In het
                bijzonder is de student verplicht daadwerkelijk de bpv te volgen, en op de met het leerbedrijf
                afgesproken dagen
                en tijden aanwezig te zijn, tenzij dit om zwaarwegende redenen niet van hem kan worden verwacht. <br>
                7.2 Voor afwezigheid tijdens de bpv gelden voor de student de regels zoals deze door het leerbedrijf
                gehanteerd worden evenals de regels zoals deze in het studentenstatuut zijn vastgesteld. <br>
                7.3 De student neemt deel aan de afgesproken contactmomenten tussen student, instelling en leerbedrijf.
            </p>
            <h3>8. Nadere afspraken met de student</h3>
            <p> 8.1 Indien gewenst kunnen TCR, de student en het leerbedrijf nadere individuele afspraken maken.
                Bijvoorbeeld over de leerdoelen, de begeleiding of de beoordeling van de student. Deze afspraken zullen
                schriftelijk worden vastgelegd in een bijlage en onderdeel uitmaken van de praktijkovereenkomst. <br>
                8.2 Aanpassingen via maatwerktrajecten voor studenten met een extra ondersteuningsbehoefte, zoals
                aanpassingen in tijd, vorm en werkplek worden onderbouwd in een bijlage van de praktijkovereenkomst.
            </p>
            <h3>9. Gedragsregels, veiligheid en aansprakelijkheid</h3>
            <p>9.1 De student is verplicht de binnen het leerbedrijf geldende regels, voorschriften en aanwijzingen in
                het
                belang van de orde, veiligheid en gezondheid in acht te nemen. Het leerbedrijf licht de student voor
                aanvang
                van de bpv over deze regels in. <br>
                9.2 De student is verplicht alles geheim te houden wat hem onder geheimhouding wordt toevertrouwd of wat
                er
                als geheim te zijner kennis is gekomen of waarvan hij het vertrouwelijke karakter redelijkerwijs moet
                begrijpen.
                9.3 Het leerbedrijf treft overeenkomstig de Arbeidsomstandighedenwet, maatregelen die gericht zijn op de
                bescherming van lichamelijke en geestelijke veiligheid van de student. <br>
                9.4 Het leerbedrijf is aansprakelijk voor schade die de student tijdens of in verband met de bpv mocht
                lijden,
                tenzij het leerbedrijf aantoont dat zij de in artikel 7:658 lid 1 Burgerlijk Wetboek genoemde
                verplichtingen is
                nagekomen, of dat de schade in belangrijke mate het gevolg is van opzet of bewuste roekeloosheid van de
                student. <br>
                9.5 Het leerbedrijf is aansprakelijk voor de schade die de student in de uitoefening van zijn
                werkzaamheden
                tijdens of in verband met de bpv toebrengt aan de (eigendommen van het) leerbedrijf of aan (de
                eigendommen
                van) derden, tenzij sprake is van opzet of bewuste roekeloosheid van de student. <br>
                9.6 De instelling is gevrijwaard voor schade die is ontstaan aan de student, het leerbedrijf of derden
                in de
                uitoefening van de bpv. <br>
                9.7 De aansprakelijkheid van de instelling is in alle gevallen beperkt tot de voorwaarden en de daarop
                gebaseerde dekking in de afgesloten verzekering van de instelling. Dit betekent dat die
                aansprakelijkheid
                beperkt is tot het uit te keren bedrag door de verzekeringsmaatschappij van de instelling.</p>
            <h3>10. Problemen en conflicten tijdens de beroepspraktijkvorming</h3>
            <p>10.1 Bij problemen of conflicten tijdens de bpv richt de student zich in eerste instantie tot de
                praktijkopleider van
                het leerbedrijf en/of de praktijkbegeleider van TCR. Deze proberen om samen met de student tot een
                oplossing
                te komen. <br>
                10.2 Wanneer de student vindt dat het probleem of conflict niet naar tevredenheid is opgelost en de
                oorzaak
                van het probleem of conflict is dat het leerbedrijf de afspraken in deze overeenkomst niet of
                onvoldoende
                nakomt, dan kan de student in overleg met de praktijkbegeleider van TCR de mogelijkheden bespreken. <br>
                10.3 Als partijen er in onderling overleg niet uitkomen, kunnen zowel de student als het leerbedrijf
                binnen 6
                weken een e-mail sturen naar het Klachtenloket (klachtenloket@tcrmbo.nl). <br>
                10.4 Het leerbedrijf treft maatregelen die gericht zijn op voorkoming of bestrijding van vormen van
                seksuele
                intimidatie, discriminatie, agressie of geweld. In het geval van seksuele intimidatie, discriminatie,
                agressie en/of
                geweld, heeft de student het recht om de werkzaamheden per direct neer te leggen zonder dat dit reden is
                voor
                een negatieve beoordeling. De student moet de werkonderbreking direct melden bij de praktijkopleider en
                de
                praktijkbegeleider. Wanneer dit niet mogelijk is, dan meldt de student de werkonderbreking bij de
                vertrouwenspersoon van het leerbedrijf of van TCR. TCR informeert SBB. <br>
                10.5 Indien er sprake is van stagediscriminatie of stagemisbruik dan kan de student dit melden via
                klachtenloket. Verdere informatie is hier te vinden. <br>
                10.6 Grote incidenten, bpv-klachten die structureel van aard zijn en/of meldingen en signalen van
                stagediscriminatie en stagemisbruik meldt de instelling bij SBB. </p>
            <h3>11. Gegevensuitwisseling en privacy</h3>
            <p>11.1 De student heeft recht op inzage in het eigen studentendossier en meer in het bijzonder in de door
                de
                instelling verwerkte bpv-gegevens. <br>
                11.2 Bij het uitwisselen van gegevens over de student nemen de instelling en het leerbedrijf de Algemene
                Verordening Gegevensbescherming in acht. Dit betekent onder meer dat zij zorgvuldig omgaan met de
                persoonsgegevens van de student en dat zij daarover transparant zijn richting de student. In het
                privacyreglement van de instelling is opgenomen welke gegevens van de student onder welke voorwaarden
                worden verstrekt aan het leerbedrijf en wanneer de toestemming van de student daarvoor vereist is. </p>
            <h3>12. Duur en beëindiging overeenkomst</h3>
            <p>12.1 De praktijkovereenkomst treedt na ondertekening van het eerste bpv-blad in werking en wordt in
                principe
                aangegaan voor de duur van de bpv-periode zoals vermeld op het bpv-blad. <br>
                12.2 De praktijkovereenkomst eindigt van rechtswege:
                a. Op het moment dat de student de bpv met positieve beoordeling heeft voltooid of in het geval van een
                keuzedeel indien de student de bpv heeft voltooid.
                b. Door het verstrijken van de geplande einddatum zoals vermeld op het bpv-blad.
                c. Door het eindigen van de inschrijving van de student bij de instelling.
                d. Door ontbinding of door verlies van rechtspersoonlijkheid van het leerbedrijf of wanneer het
                leerbedrijf
                ophoudt het in de praktijkovereenkomst bedoelde beroep in het genoemde bedrijf uit te oefenen.
                e. Wanneer de erkenning van het leerbedrijf zoals bedoeld in artikel 1.5.3. van de WEB is verlopen of
                ingetrokken. <br>
                12.3 De praktijkovereenkomst kan in onderling overleg tussen de instelling, de student en het
                leerbedrijf met
                wederzijds goedvinden worden beëindigd. Deze beëindiging wordt schriftelijk vastgelegd. <br>
                12.4 De praktijkovereenkomst kan (buitengerechtelijk) worden ontbonden:
                a. Door het leerbedrijf als de student zich ondanks nadrukkelijke (herhaalde) waarschuwing, niet houdt
                aan
                gedragsregels zoals genoemd in artikel 9.1 van deze algemene voorwaarden.
                b. Door een van de partijen als op grond van zwaarwegende omstandigheden in redelijkheid niet langer van
                deze partij kan worden verlangd de praktijkovereenkomst te laten voortduren.
                c. Door een van de partijen als de instelling, de student of het leerbedrijf de hem bij wet of in de
                praktijkovereenkomst opgelegde verplichtingen niet nakomt.
                d. Door de student of het leerbedrijf, als de arbeidsovereenkomst (indien aanwezig) tussen de student en
                het
                leerbedrijf wordt beëindigd. <br>
                12.5 Indien er sprake is van een beëindiging van de praktijkovereenkomst zoals bedoeld in de artikelen
                12.2 en
                12.3, alsmede in geval van een ontbinding van de praktijkovereenkomst als bedoeld in artikel 12.4, zal
                de
                instelling dit schriftelijk bevestigen aan de student en het leerbedrijf. <br>
                12.6 Voorafgaand aan een ontbinding op grond van artikel 12.4 onder c dient de partij die zijn
                verplichtingen
                niet nakomt door de andere partijen in de gelegenheid te worden gesteld om binnen een termijn van twee
                weken alsnog zijn verplichtingen na te komen. Een schriftelijke ingebrekestelling is niet nodig indien
                nakoming
                blijvend onmogelijk is of als de partij reeds te kennen heeft gegeven zijn verplichtingen niet meer na
                te zullen
                komen en het stellen van een termijn overbodig is. </p>
                <h3>13. Vervangende praktijkplaats</h3>
                <p>13.1 Indien de praktijkovereenkomst wordt beëindigd omdat het leerbedrijf niet aan haar verplichtingen voldoet 
                    (de praktijkplaats is niet of niet volledig beschikbaar, de begeleiding schiet tekort of ontbreekt, het leerbedrijf 
                    beschikt niet langer over een erkenning als bedoeld in artikel 1.5.3. van de WEB of er is sprake van andere 
                    omstandigheden die maken dat de bpv niet langer naar behoren kan plaatsvinden), dan bevordert de instelling 
                    na overleg met SBB dat een toereikende vervangende voorziening zo snel als mogelijk beschikbaar wordt 
                    gesteld voor de student. <br>
                    13.2 Indien en voor zover een voortijdige beëindiging van deze overeenkomst aan de student te wijten valt, rust 
                    op de student een inspanningsverplichting tijdig zorg te dragen voor een toereikend alternatief. </p>
                <h3>14. Verklaring cursusgeld</h3>
                <p>In voorkomende gevallen machtigt de student, die is ingeschreven in de beroepsbegeleidende leerweg (BBL), 
                    de in dit document genoemde werkgever om namens hem/haar het wettelijk verschuldigde cursusgeld, 
                    alsmede andere schoolkosten te voldoen. De student is verantwoordelijk voor het voldoen van het wettelijk 
                    verschuldigde cursusgeld.</p>
                    <h3>15. Slotbepaling</h3>
                    <p>15.1 In de gevallen waarin de praktijkovereenkomst niet voorziet, beslissen de instelling en het leerbedrijf na 
                        overleg met de student. <br> 
                        15.2 Als het om zaken gaat die de verantwoordelijkheid van SBB raken, dan wordt SBB hierover geïnformeerd.</p>
        </section>
    </main>
</body>
<footer>
</footer>

</html>